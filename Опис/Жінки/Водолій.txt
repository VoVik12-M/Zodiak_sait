Водоліїв можна сміливо назвати одними з незвичайних, суперечливих і темпераментних знаків зодіакального кола. Вони прагнуть незалежності, терпіти не можуть одноманітність у будь-яких життєвих сферах, завжди перебувають у пошуках кращого, ще ті революціонери та борці за справедливість. Але зустрівшись із Водолієм уперше, ви навряд чи подумаєте, що в ньому киплять такі пристрасті… Це доти, доки представники цього сузір’я «не акліматизуються». На вигляд тихі й скромні, вони ніколи не дадуть себе образити.

Водолій: сплячий вулкан із бурею емоцій
Дата народження: з 20 грудня по 18 лютого
Стихія: Повітря
Планета-покровитель: Уран
Талісман знака: Ключик
Карта Таро: Зірка
Камінь: Аметист
Щасливі числа: 4, 7, 11

Представники цього знака Зодіаку мають особливу творчу енергетику, вони сповнені оптимізму і завжди бачать у людях тільки найкраще. Безмірно люблять освоювати все нове, вчитися, розвиватися і йти напролом до своїх цілей. Так, завзятості в них вистачає з лишком. Люди, що народжені під цим сузір’ям, не зупиняються на половині шляху, завжди тверезо оцінюють свої можливості, все прораховують і йдуть до кінця, щоб досягти своєї мети. Єдине, до чого ви маєте бути готові, – непередбачуваність. Спокій і врівноваженість часто змінюються сплесками емоцій, бажанням іти наперекір і робити тільки по-своєму. Але в цьому є своя фішка – з Водоліями вам ніколи не буде нудно.
І якщо ми торкнулися емоційного боку представників цього сузір’я, не можна не відзначити, що Водолії часто стають душею компанії, вони дуже компанійські та товариські, швидко знаходять спільну мову з іншими людьми та завжди готові на будь-які авантюри. Представники цього знака Зодіаку хороші й надійні друзі, з ними ви можете не боятися будувати нові проєкти й вести бізнес.
Водолії мають одну дуже класну якість – вміння пристосовуватися до будь-яких умов. Вони не пропадуть, а ще й на зло всім яскраво заявлять про себе. Бунтарі, що ще сказати?
Для стосунків Водолії шукають близьких за духом людей. Для них на першому місці взаєморозуміння, повага і надійність. Навіть не пробуйте обмежити їхній особистий простір, намагатися нав’язувати свою думку і стиль життя, дайте можливість Водоліям бути самими собою. Повірте, ваші стосунки будуть просто ідеальними. Чим ще відрізняються Водолії у стосунках, так це відсутністю шалених ревнощів, скандалів і з’ясувань стосунків. Так, представники цього знака Зодіаку дуже темпераментні, але вони не отримують задоволення від подібних сцен.

	Жінка-Водолій: характеристика
Жінки-Водолії – це сильні, незалежні та цілеспрямовані особистості. Вони вирізняються щирістю, любов’ю до свободи та бажанням отримати від цього життя все найкраще. Представниці цього знака Зодіаку завжди готові допомогти іншим і підтримати у важку хвилину. Вони мають яскраву індивідуальність і не бояться бути собою, що виділяє їх серед оточення.
Побудувати стосунки з жінкою-Водолієм не складно, адже вона довірлива, влюблива, але водночас дуже норовлива. Вона знає собі ціну, ніколи не пробачить зраду і не повернеться в ті стосунки, які принесли їй біль.

	Сумісність знаків зодіаку
Ідеальна сумісність у Водоліїв із Терезами та Близнюками. Вони знаходять спільну мову за клацанням пальця, бо мають однакові цінності, вміють йти на компроміси та розуміють одне одного з півслова.
Також Водолії можуть вибудувати гармонійні стосунки з Овнами й Стрільцями, яким також притаманне прагнення до незалежності та жага до пригод. Найскладніше буде з Тельцями та Скорпіонами, оскільки їхня стабільність і потреба в контролі будуть просто пригнічувати волелюбних Водоліїв.

	Кар’єра
Людям, народженим під сузір’ям Водолія, чудово підійдуть професії, пов’язані з творчістю, наукою, дизайном, архітектурою та програмуванням. Також Водолії можуть знайти себе в соціальних і гуманітарних сферах, ставши волонтерами, соціальними працівниками або психологами. Постійне прагнення до самовдосконалення і пізнання нового дає можливість їм стати лідерами думки та двигунами прогресу.

	Хобі
Водоліям приносить задоволення все, що пов’язано з пізнанням нового, з можливістю висловити свою креативність і своє я. Вони настільки різнобічні, що їм приносить задоволення абсолютно все, що надихає на даний момент. Це може бути музика, малювання, танці, спорт, подорожі.

	Слабкі сторони
Однією зі слабких сторін Водоліїв є впертість і схильність до непередбачуваності в поведінці. Вони настільки люблять свою незалежність, що рідко прислухаються до порад друзів і близьких. Іноді представники цього знака Зодіаку можуть занурюватися в себе, ставати відстороненими, вибудовувати настільки жорсткі кордони для оточення, що до них просто не підступитися.

Водолії – унікальні й цікаві особистості, з якими завжди є про що поговорити та що обговорити. Попри свої мінуси, вони здатні долати труднощі й знаходити нестандартні виходи з будь-яких ситуацій. Водолії ніколи не стоять на одному місці, завжди прагнуть до кращого, надихаючи всіх навколо.