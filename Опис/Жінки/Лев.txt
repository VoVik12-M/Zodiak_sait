	Лев — це астрологічний символ сили, гордості та пристрасті. Люди, які народжені під цим сузір’ям, досить амбітні, упевнені в собі, мають унікальний магнетизм і неповторну чарівність, завжди перебувають у центрі уваги та йдуть напролом до поставлених цілей. Якщо ви хочете трохи ближче познайомитися з Левами, рекомендуємо прочитати цю статтю до кінця.

Цар зодіакального кола: який він насправді
Дати народження: з 23 липня по 22 серпня
Стихія: вогонь
Планета покровитель: Сонце
Талісман знака: сонце, лев
Карта Таро: Сила
Камінь: топаз
Щасливі числа: 1, 4, 9

	Леви — одні з яскравих представників вогненних знаків. Вони стійкі, харизматичні, рішучі, сповнені життєвої енергії та мають сильні риси характеру. Представники цього знака зодіаку не бояться брати на себе відповідальність і контролювати все, що відбувається навколо, а завдяки вмінню швидко виплутуватися з найскладніших ситуацій, завжди виходять “сухими” з води та залишаються у виграші. Леви, як і належить царям звірів, люблять керувати, бути на крок попереду всіх, завойовувати увагу і приковувати до себе захоплені погляди. І скажемо чесно, у них це непогано виходить. Постійне бажання вчитися, самовдосконалюватися і рости — якості, які роблять Левів успішними людьми на роботі, у спорті та інших сферах життя.
Але попри це, Леви багато в чому залежать від оцінки оточуючих, їм важливо залишатися авторитетами й лідерами. Невдачі можуть змусити представників цього сузір’я зануритися в себе. Але це не надовго, оскільки Леви — природжені бійці й рідко здаються.
У стосунках це емоційні, пристрасні та віддані люди. Якщо Лев закохався, то цей роман ви точно ніколи не забудете. Повна віддача своїй половинці, ніжність і увага — краще й не придумаєш. Але будьте готові з головою зануритися у стосунки, адже з Левом інакше не вийде.

	Характер жінки Лева
Левиці — втілення жіночності та грації. Вони яскраві, сексуальні, запаморочливі, надихають оточуючих своєю чарівністю. Жінки, народжені під цим сузір’ям, теж люблять бути в центрі уваги, йдуть до своїх цілей до останнього, а іноді захоплюються лідерством до такої міри, що просто не помічають нічого навколо. Але попри це, вони чудові господині, турботливі й дуже ніжні. Однак вам доведеться змиритися з високою емоційністю, театральністю та бажанням постійно отримувати знаки уваги. Ну без цього ніяк, як не крути.
Жінки-Леви хороші подруги та супутниці життя. Вибудовуючи з ними будь-які стосунки, будьте готові до того, що вони можуть бути злегка егоїстичними. Це потрібно прийняти та зрозуміти.

	Сумісність знаків Зодіаку
Леви найкраще ладнають із представниками повітряних стихій: з Близнюками, Терезами та Водолієм. Це, мабуть, найідеальніша сумісність. Також міцні стосунки можуть вибудуватися з Овнами та Стрільцями. Ці знаки чудово доповнюють енергію Лева.
Повною протилежністю стануть Раки, Діви та Леви. З ними не рекомендується об’єднуватися.

	Кар’єра
Леви знайдуть себе у сферах, що вимагають лідерства і творчого підходу. Вони можуть блиснути в мистецтві, розважальній індустрії, політиці або підприємництві.

	Хобі
Представники сузір’я Лева отримують задоволення від творчості та самовираження. Їм чудово підходять хобі, які допомагають виділитися, наприклад, акторська майстерність, живопис або моделювання одягу. Також Леви можуть знайти себе в спорті, найчастіше в командних видах. Нікуди не дітися від жаги бути першим.

	Слабкі сторони
У кожного знака Зодіаку є свої плюси та мінуси. Леви — не виняток. Вони можуть бути надмірно самовпевненими й вимагати занадто багато уваги. Не сприймають критику, егоїстичні та злопам’ятні. Гординя часом заважає їм бачити чужі точки зору, а щедрість — призводить до зайвого марнотратства.

Лев — це дуже сильний знак Зодіаку. Він чітко знає чого хоче і завжди отримує своє. Напевно, навіть Тельцю буде важко скласти конкуренцію Леву. Лідерські якості завжди дають про себе знати, незалежно від сфери життя. Однак це не заважає представникам цього сузір’я залишатися приємними людьми, надійними друзями та опорою для сім’ї.