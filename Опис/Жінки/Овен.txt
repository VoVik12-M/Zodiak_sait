Овен – перший знак серед зодіакальних сузір’їв. Його покровитель – Марс, що має потужну й часом войовничу енергію. Тому й не дивно, що першим Овен любить бути абсолютно скрізь. Цьому знаку Зодіаку притаманні амбітність, безстрашність, нетерпимість до конкуренції та лідерські якості. Однак нарівні з такими сильними сторонами характеру Овни часто мають спокійний темперамент, є оптимістами та дуже цікавими особистостями. У чому ж їхній секрет? Давайте по поличках розкладемо цей знак Зодіаку, щоб пізнати Овнів ближче.


Овен: яскрава особистість зодіакального кола

Дата народження: З 21 березня по 19 квітня
Стихія: Вогонь
Планета-покровитель: Марс, Сонце
Талісман знака: молот Тора, золоте руно
Карта Таро: Імператор
Камінь: Аметист
Щасливі числа: 4, 7, 9, 11, а також усі числа, які діляться на 9

Овен – це знак пристрасті, сили та впевненості, нестримна енергія якого спостерігається у всіх сферах життя. Люди, народжені під цим знаком, прагнуть до підкорення нових вершин у житті та вміють надихати інших своїм прикладом.

Важливо зазначити, що Овнам часто необхідно брати під контроль свою схильність до спонтанності. Адже іноді надмірне бажання діяти тут і зараз, щоб швидко досягти бажаного результату, може звести нанівець усі плани, а також призвести до небажаних наслідків. Однак, коли Овен перебуває в гармонії зі своїм внутрішнім “Я”, він здатен подолати чимало перешкод і досягти успіху. Попри свою яскраву і запальну натуру, цей знак Зодіаку з легкістю приймає життя в усій його повноті та стає справжньою душею компанії. У коханні Овен часто проявляє свій романтичність та пристрасть. Він щирий у своїх почуттях, віддає перевагу чесності та відвертості у стосунках. Овен піклується про свого партнера, готовий робити для нього все можливе і неможливе. Однак, йому важливо знайти ту саму половинку, яка зрозуміє його прагнення до самовираження і свободи. Представникам цього знака Зодіаку потрібен партнер, який буде його союзником, а також підтримкою в будь-яких ситуаціях.

	Характер жінки Овна
Жінки Овни також мають яскраву особистість і сильний характер. Вони завжди сповнені життєвої енергії, дуже креативні та впевнені в собі. Жінка, яка народжена під цим знаком Зодіаку, прагне незалежності й не боїться самовиражатися, але це не заважає їй залишатися жіночною.

	Сумісність знаків зодіаку
Овну добре підходять Леви та Стрільці – інші вогняні знаки. Такі союзи досить сильні та міцні. Також може бути цікавим спілкування з Водолієм і Близнюками – повітряними знаками, які завжди готові надихати й підтримувати Овнів.

	Кар’єра
У кар’єрі Овен найкраще розкриває свій потенціал у динамічних і конкурентних галузях. Завдяки своїм організаторським, а також лідерським здібностям він може бути успішним підприємцем, де сам контролює ситуацію й ухвалює важливі стратегічні рішення. Успішною буде кар’єра у сферах, де потрібна швидка реакція та оперативне розв’язання проблем, наприклад, у військовій або спортивній.
Водночас Овну важливо вчитися працювати в команді та враховувати думку інших. Він може зіткнутися із ситуаціями, коли доведеться ухвалювати рішення разом з іншими та враховувати спільні інтереси, а не керуватися тільки своїми.

Хобі
Овни просто не можуть уявити себе без постійного руху і яскравих вражень. Їм подобається займатися спортом, особливо активними видами, такими як футбол, теніс або гірські лижі. Вони дуже люблять подорожувати та брати участь в екстремальних розвагах.

Слабкі сторони
У кого ж немає недоліків? Рівно, як і всі знаки Зодіаку, Овни не ідеальні.

Однією зі слабких рис характеру є впертість, яка іноді їм дуже заважає. Ще одним аспектом, якому варто приділити увагу, – це переоцінка своїх сил і можливостей. Часом зайвий ентузіазм дуже заважає, що призводить до несподіваних труднощів.

Також Овни досить нетерплячі, тому вони часто діють швидко і необдумано. У результаті чого, самі собі створюють складнощі на роботі, у стосунках та інших сферах життя. Мати сильний характер – це добре, але іноді представникам цього знака Зодіаку важливо навчитися прислухатися до чужих порад, сприймати критику, знаходити компроміси й проявляти гнучкість у взаємодії з оточенням.

Яскраві, динамічні, рішучі та сильні – ось такі вони, Овни. Їхня нестримність і рішучість допомагають з легкістю долати труднощі, а також прагнути до нових звершень, але іноді вони самі створюють собі проблеми через особливості характеру. Погано це чи добре – ніхто не дасть однозначної відповіді. Але ми знаємо точно, що повчитися в Овнів є чому!