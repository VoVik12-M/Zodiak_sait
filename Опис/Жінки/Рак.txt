Напевно, ви не зможете знайти більш чутливого, вразливого, м’якого і турботливого знака Зодіаку, ніж Рак. Люди, народжені під цим сузір’ям, мають високу інтуїцію і внутрішню енергію, але водночас часто закриваються від зовнішнього світу, ховаючись у свій міцний панцир. Раки досить загадкові особистості, але, зрозумівши їхню природу, вам буде дуже легко знайти спільну мову.

Рак – знак Зодіаку з великим і чуйним серцем, захованим під жорстким панциром

Дата народження: З 21 червня по 22 липня
Стихія: Вода
Планета-покровитель: Місяць
Талісман знака: конюшина, серце
Карта Таро: Колісниця
Камінь: місячний камінь, смарагд
Щасливі числа: 2, 4, 5, 8

Раки у своїй більшості – виважені та емоційно спокійні люди, які володіють високим рівнем емпатії. Вони завжди готові прийти на допомогу, вислухати та просто бути поруч. Але іноді їхня опіка може стати надмірно нав’язливою, що часто відштовхує. Це робиться не зі зла, просто Раки люблять створювати затишок і комфорт навколо себе і дорогих для них людей.
Люди, народжені під цим знаком Зодіаку, не люблять бути в епіцентрі конфліктних ситуацій, тому будь-якими способами намагаються їх уникати. Раки чутливі та сприйнятливі, у зв’язку з чим не завжди готові сприймати критику на свою адресу. Вони можуть роками таїти в собі образу, постійно нагадуючи кривднику про його проступки. Злопам’ятність – один із великих недоліків, з якими Рак йде рука об руку по життю. Також він не любить, коли на нього чинять тиск, оскільки Раку потрібно трохи більше часу, щоб добре все зважити й ухвалити ті чи інші рішення.Побудувати особисті стосунки з представниками цього сузір’я буде легко, адже Раки максимально турботливі, уважні, орієнтовані на сім’ю і тривалі романи. Однак водночас вони часто потребують підтримки та розуміння з боку партнера. Така велика відданість і прихильність до своєї половинки нерідко може супроводжуватися нотками ревнощів, адже Раки страшні власники.

	Характер жінки Рака
Жінка-Рак є тонкою емоційною натурою. Вона щира, чутлива і доброзичлива, але водночас вимоглива. Їй, як нікому, вдається в будь-якій ситуації залишатися на висоті, завдяки своїй розвиненій інтуїції та вмінню трохи передбачати майбутнє. Представниця прекрасної половини, народжена під знаком Рак, здатна зруйнувати міф щодо жіночої дружби, продемонструвавши наскільки вона може бути міцною. Якщо говорити про сім’ю і стосунки, то жінці-Раку і тут не буде рівних. Вона віддана своїм близьким, в її домі завжди панує тепло і затишок.

	Сумісність знаків Зодіаку
Раки дивовижним чином одразу визначають своїх людей і швидко встановлюють із ним контакт. Іноді виникає відчуття, що вони бачать тебе наскрізь. Але попри вміння знаходити спільну мову з оточуючими, у стосунках все набагато складніше. Ідеальною парою для Раків стануть Тельці та Риби. Також можна спробувати вибудувати міцні стосунки з Дівами та Скорпіонами.
З вогняними (Овен, Лев, Стрілець) і повітряними знаками (Близнюки, Терези, Водолій) Раку буде вкрай складно. Такі союзи довго не протримаються, оскільки в них дуже мало спільного.

	Кар’єра
З огляду на те, що Раки емпатичні й у будь-який момент готові надати допомогу, їм добре підійдуть професії, пов’язані з турботою про інших людей: лікар, психолог, учитель, соціальний працівник тощо.
Також Раки часто знаходять себе в мистецтві, музиці та літературі.
Слід остерігатися професій, що вимагають швидких ухвалень рішень, пов’язаних із ризиком, тиском, наприклад, військові спеціальності, поліція, судові виконавці тощо.

Хобі
Раки отримують задоволення від готування їжі, садівництва, колекціонування, читання і подорожей. Вони люблять проводити час у колі сім’ї та близьких друзів, влаштовуючи затишні посиденьки та вечори. Раки цінують мистецтво і музику, і багато хто з них сам освоює музичні інструменти або займається живописом. Їхнє хобі здебільшого пов’язане з вираженням почуттів і творчістю.

Слабкі сторони
Попри велику кількість позитивних рис, у Раків є і свої мінуси. Одним із яких є надмірна емоційність. Іноді чутливість Раків просто зашкалює, через що вони реагують на дрібні проблеми занадто гостро, перетворюючи їх на цілу “трагедію”. Це може призвести до непорозуміння з боку оточуючих.
Також типові Раки бувають надто сором’язливими та вважають за краще уникати громадських заходів, гучних вечірок і галасливих компаній. Вони віддають перевагу усамітненню, часто бувають надто стриманими у спілкуванні з незнайомими людьми й тими, хто не становить для них інтересу.

Раки – трохи непрості й злегка загадкові особистості. Вони несуть у собі унікальну комбінацію чутливості, інтуїції та турботи. Люди, народжені під цим знаком Зодіаку, отримують шалене задоволення від того, що роблять світ навколо себе теплішим і затишнішим. Але їм час від часу заважає надемоційна реакція навіть на найнесерйозніші труднощі. Раки можуть досягти великих успіхів, якщо навчаться утримувати баланс своїх плюсів і мінусів.