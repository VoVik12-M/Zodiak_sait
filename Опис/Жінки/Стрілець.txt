Стрілець – останній вогняний знак із 12 зодіакальних сузір’їв. Він енергійний, має сильний лідерський характер, неймовірну харизму, допитливий і постійно перебуває в пошуках пригод. Люди, народжені під цим знаком Зодіаку, дуже люблять ризик і часто готові йти ва-банк, їхній девіз – все або нічого! Як же приборкати скажену енергетику Стрільця і як знайти з ним спільну мову? Зараз розповімо.

Вічний пошук свободи та натхнення: що потрібно знати про Стрільців
Дати народження: з 22 листопада по 21 грудня
Стихія: Вогонь
Планета-покровитель: Юпітер
Талісман знака: Підкова, саламандра, лук і стріли
Карта Таро: Помірність
Камінь: Топаз
Щасливі числа: 3, 7, 9
Цьому знаку Зодіаку притаманні постійне бажання вдосконалювати свої знання, навички та здатність пірнати з головою у сферу, що його цікавить. Завдяки своїй харизмі, товариськості та вмінню пристосовуватися до будь-яких ситуацій, Стрільці впевнено йдуть до своїх цілей, заводять нові знайомства і знаходять однодумців. Сидіти на місці, склавши руки, – це не про них. Але такий стрімкий ритм зростання і розвитку спостерігатиметься доти, доки представники цього сузір’я не втратять свій інтерес. Так, Стрільці дуже мінливі: у них так багато захоплень та інтересів, що зосередитися на чомусь певному надовго не виходить.
Їхня любов до подорожей, пригод і активного способу життя незрівнянна ні з чим. Ви не втримаєте Стрільця на одному місці, йому потрібен рух, він хоче пізнавати світ, отримувати нові знання і навички. Не намагайтеся придушити це прагнення й обмежити свободу, оскільки це може призвести до затяжної депресії.
Стрільці дуже прямолінійні, іноді навіть занадто. Їхня “жорстока правда” часто стає причиною виникнення непорозуміння, образи та негативної думки про людину. Просто приймайте їх такими, якими вони є, адже більш оптимістичних людей ви не знайдете.

	Жінка-Стрілець: характеристика
Жінка, народжена під знаком Зодіаку Стрілець, – незалежна, впевнена і владна особистість. Однією з головних рис її характеру є оптимізм. Представниці прекрасної половини вірять у світле майбутнє і завжди знайдуть рішення навіть для найбільш безвихідних ситуацій. Їхня впевненість і життєрадісність немов магніт притягують оточуючих. Тож не дивно, що жінка-Стрілець часто стає натхненням для своїх рідних і близьких.
Любов до свободи та незалежності, яка притаманна всім представникам цього сузір’я, стає потужною рушійною силою. Жінки-Стрільці завжди прагнуть самовдосконалення, самопізнання та розширення свого кругозору. Перфекціонізм, постійна робота над собою і трудоголізм – це те, що притаманне їм. Жінки, народжені під цим сузір’ям, дуже прямолінійні, вміють визнавати свої помилки, але при цьому завжди хочуть бути нарівні з чоловіком. Через свій характер навіть найбільш явним аб’юзерам буде складно з такими жінками. Взаємоповага, щирість і чесність – три кити, завдяки яким ви зможете побудувати міцні стосунки з жінкою-Стрільцем.

	Сумісність знаків Зодіаку
Найміцніші стосунки складаються у двох Стрільців. Повна ідилія і гармонія в союзі!
Також підхожою парою будуть Леви та Овни. З Терезами, Близнюками та Водолієм складуться не менш легкі стосунки, але тут все залежатиме від сумісності темпераментів, оскільки у цих знаків світосприйняття трохи інше.
Риби та Діви – це однозначний дисконект. Їм Стрільців буде складно зрозуміти.

	Кар’єра
Стрільці можуть знайти себе в таких сферах:
    туризм;
    педагогіка;
    журналістика;
    право;
    маркетинг;
    спорт.

	Хобі
Люди, народжені під сузір’ям Стрільця, мають активну життєву позицію і часто не уявляють свого життя без екстремальних видів спорту, подорожей. Їх також захоплює читання художньої та освітньої літератури, вивчення іноземних мов (це їм дається на ура).

	Слабкі сторони
З недоліків можна відзначити такі:
1.Зайва прямолінійність. Так, ми про неї вже говорили, але така прямота нерідко стає проблемою під час вибудовування взаємин з оточуючими.
2.Непосидючість і часта зміна життєвих пріоритетів – вічна проблема. Коли Стрільці перегорають, вони можуть усе кинути та спрямувати всі зусилля на те, що на цю мить найбільше викликає у них інтерес.
3.Представники цього сузір’я ще ті провокатори. Вони не забувають своїх образ, можуть бути занадто різкими та грубими, а також ініціювати конфлікт.

Стрільці – це люди з яскравим характером, які прагнуть свободи та пригод. Їхній оптимізм, ентузіазм і потужна енергія нерідко стають ковтком натхнення і мотивації для людей. Стрільці з високо піднятою головою готові прийняти виклики долі та вийти переможцями з будь-яких ситуацій.