Телець – один із земних знаків Зодіаку, який перебуває під впливом планети любові, краси та грошей – Венери. Люди, народжені під цим знаком, мають досить сильний характер і готові йти до своєї мети, незважаючи ні на що. Завзятість, стійкість, неймовірна витримка, практичність і наполегливість – одні з найяскравіших рис характеру. Але попри це, безпосередній вплив Венери дається взнаки, роблячи Тельців творчими та чуттєвими натурами.
Ох, скільки ж загадок у собі таїть цей знак зодіаку… Ну що ж, нам нічого не лишається іншого, як розгадати їх і пізнати Тельців ближче.

Телець: знак стабільності та сталості
Дата народження: З 20 квітня по 20 травня
Стихія: Земля
Планета-покровитель: Венера, Місяць
Талісман знака: сова, золотий телець
Карта Таро: Верховний жрець
Камінь: Смарагд
Щасливі числа: 2, 4, 16, а також усі числа, які діляться на 6

Телець – дійсно унікальний і загадковий знак Зодіаку. Він вміє брати від життя все і дуже високо цінує свій комфорт. Як йому це вдається? Усе дуже легко: консерватизм, прагнення до фінансового благополуччя, уміння швидко пристосовуватися до нових умов, аналізувати й виважено ухвалювати рішення, повністю виключаючи навіть мінімальні ризики, дають змогу досягати немислимих успіхів. Тож не дивно, що Тельці часто обіймають високі посади, стають політиками та власниками бізнесу. Представники цього знака Зодіаку люблять сповна насолоджуватися життям і часто мають тонку душевну організацію. Внутрішній світ Тельців настільки багатий і різноманітний, що вони здатні знаходити натхнення і бачити прекрасне у всьому, що їх оточує. Тому досить часто вони знаходять себе у творчих професіях, стаючи великими поціновувачами мистецтва, а також талановитими художниками чи музикантами. Їхній творчий потенціал не має меж. Такі багатогранні, цілеспрямовані й душевні Тельці можуть бути досить запальними. Вони не терплять, коли порушуються їхні особисті кордони. У такі моменти представники цього знака перетворюються на справжніх биків, які готові активно відстоювати свої інтереси.

	Характер жінки Тельця
Жінки Тельці мають витончений смак і почуття стилю. Вони практичні, але водночас дуже творчі й завжди прагнуть створювати затишок навколо себе. Представниці цього знака люблять бути в центрі уваги та легко стають справжньою душею компанії. Жінки Тельці романтичні, ніжні та мудрі, проте часом можуть бути досить владними.

	Сумісність знаків зодіаку
Найкращою парою для Тельців є Земні знаки – Діва і Козоріг. З ними стосунки складаються якнайкраще, оскільки ці знаки об’єднують спільні риси характеру, цінності та погляди на життя. Що тут скажеш? Ну просто ж ідеальна сумісність!
Також Тельця можуть зацікавити й знаки Води – Скорпіони, Риби та Раки.

	Кар’єра
Тельці завжди прагнуть матеріального успіху, тому підходять до своєї роботи з максимальною відповідальністю. Представникам цього знака зодіаку завжди можна довірити реалізацію крупних проєктів, впровадження інноваційних рішень і не тільки. Будь-який пул завдань завжди буде виконано на високому рівні. Варто зазначити, що Тельцям часом складно зосередитися на кількох справах одночасно, оскільки вони не звикли робити “аби як”.
Також не забуваємо, що цей знак Зодіаку не тільки працьовитий, а й вирізняється почуттям прекрасного. Тому ідеально підійдуть професії з таких сфер:
б’юті-індустрія;
мода;
музика і мистецтво;
лінгвістика;
дизайн та архітектура;
економіка та фінанси;
сільське господарство;
біржова справа тощо.

	Хобі
Тельці отримують задоволення від усього, що пов’язано з природою і красою. Їм подобається садівництво, кулінарія, колекціонування витворів мистецтва або антикваріату. Іноді вони вважають за краще проводити час на свіжому повітрі, насолоджуючись неквапливими прогулянками.
З огляду на творчу натуру, Тельці часто можуть знайти себе у фото і відеозйомці, малюванні, танцях, співі, захопленні музичними інструментами, рукоділлі, активному спорті.

	Слабкі сторони
Ні для кого не секрет, що Тельці дуже і дуже вперті. Це закладено природою, тому залишається тільки змиритися з цією рисою характеру. Вони не готові змінювати свою думку, стоятимуть на своєму до кінця і готові вступати навіть у запеклі суперечки.
Нерідко Тельці можуть піддаватися впливу ліні, яка часто їх супроводжує.  Потрібно вчитися тримати себе в руках і абстрагуватися від цього почуття.
Люди, народжені під цим знаком Зодіаку, є страшними власниками та занадто ревниві у стосунках. Але без “хвиль” в особистому житті все насправді протікає гладко.
У Тельця, як і в будь-якого іншого знака Зодіаку, є свої плюси та мінуси. Але загалом ці особистості дуже доброзичливі, приємні в спілкуванні та неймовірно ніжні в стосунках. І якщо у вашому житті є Телець, вважайте, що вам дуже пощастило!