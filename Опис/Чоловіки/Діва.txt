Систематичність, перфекціонізм, цілеспрямованість і невміння прощати чужі помилки (а часом навіть і свої)… Так-так, йдеться про Дів. Представники цього знака Зодіаку дуже цікаві й тонко влаштовані особистості, на них завжди можна покластися в складних життєвих ситуаціях. Для багатьох Діви є загадкою, яку так складно розгадати, але ми все ж спробуємо це зробити.

Діва: вічний пошук гармонії та досконалості
Дати народження: З 23 серпня по 22 вересня
Стихія: Земля
Планета покровитель: Меркурій
Талісман знака: зерно пшениці, сова
Карта Таро: Відлюдник
Камінь: сапфір, агат, гірський кришталь, смарагд, гранат, топаз
Щасливі числа: 5, 14 й 23

Серед усіх представників зодіакального кола тільки Діви мають високі вимогами до реальності, яка їх оточує. Вони підходять до розв’язання будь-яких завдань із холодною головою, керуються розумом, а не почуттями, приділяють увагу навіть найдрібнішим деталям, мають розвинену інтуїцію і критичне мислення. У них усе має бути чітко, структуровано, без жодного натяку на хаос і спонтанність. Завдяки таким якостям Діви часто обіймають керівні посади та надихають оточуючих.
Але вічне прагнення до досконалості, високі вимоги до себе й оточуючих, зайвий перфекціонізм можуть зіграти злий жарт. У всьому потрібен баланс і про це не варто забувати.
Попри все це, Діви не люблять публічність. Так, від гучних вечірок у колі друзів і рідних вони навряд чи відмовляться, але це більше виняток, ніж правило. Представники цього сузір’я нерідко люблять усамітнюватися, будувати плани на майбутнє і багато подорожувати. Це дозволяє їм підзарядитися життєвою енергією, яка так необхідна для досягнення поставлених цілей. Повірте, у цьому Дів ніхто не переплюне.

	Характер чоловіка Діви
Чоловік, народжений під знаком Діви, вміє дивувати. У ньому гармонійно поєднуються такі риси як відповідальність, чуйність, прагматичність і дбайливість. Чоловік-Діва страшенний кар’єрист, він вірить тільки собі, вміє вправно знаходити вихід із найскладніших ситуацій, ухвалює обдумані рішення і не боїться брати на себе відповідальність.

У стосунках із представниками цього сузір’я все складається найсприятливішим чином. Чоловік-Дева завжди йде назустріч, піклується, дуже прив’язується до партнера, оточує свою другу половинку теплом і турботою.

	Сумісність знаків зодіаку
деальна сумісність у Діви з Козорогом і Тельцем. Також вибудувати теплі стосунки можна спробувати й зі Стрільцями.
Найневдаліші союзи можуть скластися з Овнами та Рибами.

	Кар’єра
Будемо відвертими, Діви зможуть реалізувати себе в будь-якій сфері діяльності. Але якщо брати до уваги організованість, любов до аналізу й систематизації даних, бажання докопатися до істини й зробити все максимально правильно, варто звернути увагу на такі професії:
    аналітик;
    лікар;
    учитель;
    журналіст.

	Хобі
Діви люблять з головою занурюватися у творчість і читання книг. Також їм приносить задоволення активний відпочинок, подорожі, відвідування цікавих місць.
Щоб зняти стрес, знайти внутрішній спокій і отримати заряд енергії, представники цього знака Зодіаку вирушають на заняття йогою.

	Слабкі сторони
Схильність до перфекціонізму, невміння сприймати критику, високі вимоги до себе й оточуючих – одні зі слабких сторін. У прагненні до досконалості, Діви досить часто знецінюють свої ж досягнення.

Дівам важливо вміти знаходити в усьому золоту середину, не гнатися за досконалістю, адже таким чином можна втратити себе. Діви, ви ж і так знаєте, що багато в чому ідеальні!