М’які, емоційні Риби когось вражають своєю чутливістю, когось дратують надмірною піддатливістю. Їх гороскоп містить суцільні суперечності та мінливий, як стихія води, яка опікується представниками цього знаку Зодіаку. Дата народження подарувала Рибам подвійність характеру. Вони можуть бути дуже щирими та емоційно розвинутими, а можуть піддаватися темній стороні та маніпулювати з позиції жертви. Часто їх слабкість показова, задля отримання допомоги та розв’язання проблем чужими руками. Які ще плюси й мінуси є у знаку Зодіаку Риби, ти дізнаєшся прямо зараз!

Риби: мрійливі та емоційні особистості
Дата народження: з 19 лютого по 20 березня
Стихія: Вода
Планета-покровитель: Юпітер, Нептун
Талісман знака: Риби, черепахи
Карта Таро: Місяць
Камінь: Аметист, перли, аквамарин
Щасливі числа: 3, 6, 7, 9, 12 та  кратні 7

Представники знаку Зодіаку Риби не схильні влаштовувати бунти та намагатися перекроїти світ під себе. Це не властиве їх рисам характеру. Вони скоріше підлаштовуються під течію життя та слухняно слідують за нею. Їм складно даються зміни. Простіше сховатися від зовнішніх обставин у вигаданих їх уявою світах. Риби зазвичай сподіваються, що всі проблеми чарівним чином зникнуть з їх гороскопа без додаткових зусиль. Легко приховують інформацію та недоговорюють. 
Риби досить емоційні та чутливі, довіряють своїй інтуїції, що є їх потужним плюсом. А от критику не люблять, особливо якщо й самі розуміють, що вона раціональна. Це заважає жити в уявному світі їх фантазій. Серед представників знаку Зодіаку трапляються й ідеалісти, які прагнуть врятувати світ, і хитрі маніпулятори показовою слабкістю. 

	Загальна характеристика знака Зодіаку Риби
Наполегливість, прагнення вигризати від життя максимум — ці риси характеру точно не про Риб. Їх рідко захоплює конкуренція. Представникам цього знаку складно приймати рішення, особливо коли на них мало часу. Рибам простіше зануритись в уявний світ, пірнути в глибини своїх ілюзій. Вважають, що ласкою можна отримати більше, ніж наполегливістю та тиском. Розвинуті інтуїція та фантазія — хороші якості Риб, які можуть призвести до успіху, якщо надмірно не пірнати у власноруч вигаданий світ.
Вони мрійники та фантазери. Схильні до самообману. Під цим знаком Зодіаку часто трапляються інтроверти, флегматики та досить закриті особистості. Риби тонко відчувають емоції інших, але надмірна емпатичність призводить до проблем з власним ментальним станом. Попри те, що знак Зодіаку дуже чутливий, про Риб не можна сказати, що вони істеричні. Адже часто емоційна буря відбувається глибоко в думках та не турбує оточуючих.
Схильні закохуватись, але тривалі стосунки в них не надто виходять. Легко розкидаються красивими словами, але мало діють. Риби живуть ідеальними  уявленнями про партнера, через що їм складно побачити реальні якості людини.
Обіцянки цих представників знаку Зодіаку не надто стабільні, адже вони мінливі, як стихія води. Можуть наобіцяти зайвого чи викривити факти, аби сформувати про себе враження краще, ніж є насправді. Риби потребують зовнішнього контролю, який підштовхуватиме їх до дій. 

	Чоловік-Риби: характеристика
Тактичні, комфортні у спілкуванні, ввічливі — гарні якості, властиві чоловікам-Рибам. Мають хороше почуття гумору. Часто ховають свої переживання та не вміють проявляти здорову агресію. Як наслідок — накопичують внутрішню роздратованість та підтримують у собі стан жертви. Можуть мати прихованих ворогів. Схильність ідеалізувати часто призводить до того, що чоловіки-Риби або страждають від відсутності реалізації, або досягають цілей, але внутрішньо травмуються. Не надто надійні, можуть вчинити неочікувано. 
Успішними стають ті представники знаку Зодіаку, які змогли опинитися у потрібному місці в потрібний час. Бо власної рішучості серед рис характеру їм часто не вистачає. Прагнуть мріяти, але не реалізовувати.

	Сумісність знаків Зодіаку
Для Риб важливе відчуття підтримки у парі. З одного боку, прагнуть зробити кохання сенсом життя, а з іншого, можуть легко зруйнувати стосунки, якщо партнер припинить відповідати їх ідеальним уявленням. Пристрасть і для чоловіків, і для жінок програє ніжності та вірності. Обранець або обранка можуть сильно впливати на якість життя Риб та їх самореалізацію, адже представники цього знаку віддають лідерство партнеру. 
Ідеальна сумісність з яскравим та енергійним Скорпіоном,  за яким Риби будуть щиро тягнутися та зростати. Також можуть побудувати гармонійні стосунки або з такими ж мрійниками Раками, щоб посилити цю свою рису, або з представниками земної стихії (Дівами, Тельцями), які додадуть у пару практичність, якою так не вистачає Рибам. 
А от Леви, Стрільці, Овни зі своєю вогняною енергією складуть погану пару. Гірше лише з Терезами, у стосунках з якими Риби яскраво проявлять схильність маніпулювати. 

	Кар’єра
Рибам підходять творчі професії, які дозволяють розкритися емоційній натурі. Це прям ідеальна сумісність. Серед них не рідко трапляються музиканти, артисти, рекламісти, журналісти. Природна доброта спонукає йти в медичну сферу, працювати психологами або вчителями. Завдяки інтуїції можуть проявити себе як громадські діячі або навіть детективи. 
А от посади керівників складно обійняти, бо не готові брати на себе відповідальність, яка їх супроводжує. Шлях “не напруження” також не сприяє тому, щоб серед Риб були успішні підприємці. Рідко цікавляться фізичною працею або фінансовою сферою.

	Хобі
Якщо музика не стане професією, то їй точно знайдеться місце у житті як хобі. Риби цінують естетику, полюбляють красиво облаштовувати простір довкола себе, хоча в інших побутових аспектах досить складні. Нерідко захоплюються модою, мистецтвом або садівництвом. Також можуть зацікавитись різноманітними духовними практиками. 

	Слабкі сторони
Попри наявні хороші якості, не позбавлені Риби й мінусів. Часто вони пов’язані зі сприйняттям світу крізь рожеві окуляри та видаванням бажаного за дійсне. Риби можуть не звертати увагу на свої проблеми, але при цьому забагато часу приділити чужим. Легко піддаються зовнішнім обставинам. І якщо ті несприятливі, смуга невдач може довести до депресії. 
Серед представників знаку Зодіаку нерідко трапляються люди, які показово вмикають режим жертви. Роблять це для того, щоб без напруження отримати бажане. Схильність уникати неприємних відчуттів, небажання протидіяти зовнішнім обставинам підвищують для Риб ризик виникнення проблем з алкоголем чи забороненими речовинами. 
Бувають погано організованими, нерішучими, песимістичними, що теж варто віднести до мінусів. Лінуються, не прагнуть покращень, коли це вимагає зусиль. Складно прокачувати силу волі, адже намагаються уникати негативних емоцій та неприємного досвіду. Схильні піддаватися впливу, в тому числі негативному, можуть дійти до фанатичного слідування за певною ідеєю. 
Риби схильні жити уявне життя, і боляче травмуються, коли в їх будні втручається реальний стан справ. Можуть поєднувати протилежності, прагнути добра й шкодити близьким бездіяльністю одночасно. Людям з цим водяним знаком Зодіаку для досягнення успіху варто прокачувати власну ініціативність та адекватно оцінювати обставини. Придивлятися до можливостей, слухати інтуїцію. Підлаштовуватись під обставини, але не віддаватись на їх милість. 