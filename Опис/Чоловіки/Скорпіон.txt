Скорпіон – один із загадкових, амбітних і надзвичайно сильних знаків Зодіаку. Потужна енергетика і непохитна впевненість у собі роблять його серйозною конкуренцією Овну. Скорпіони можуть бути найближчими друзями, надійними партнерами в бізнесі, які пройшли з тобою вогонь і воду. Однак із цим знаком Зодіаку краще не змагатися, тому що ви можете програти цю “битву”, ледь почавши її. Що ж робить представників цього сузір’я такими сильними персонами та чи дійсно в них часто криються дуже глибокі, чуттєві натури? Розбираймось разом.

Скорпіон: зодіакальний хижак, якому немає рівних
Дати народження: з 23 жовтня по 21 листопада
Стихія: Вода
Планета-покровитель: Плутон
Талісман знака: жук скарабей, скорпіон, знак смерті
Карта Таро: Смерть
Камінь: топаз, місячний камінь, малахіт, корал, гранат
Щасливі числа: 4, 5, 8, 9, 10, 11, 21, 100, 666

Мабуть, жоден знак Зодіаку так ідеально не поєднує в собі суперечливі риси характеру як Скорпіон. І це його родзинка. Представники цього сузір’я мають розвинену інтуїцію, добре відчувають людей і не бояться брати під власний контроль навіть найскладніші ситуації. Справжні зодіакальні читери, яким можна тільки позаздрити! Але попри вміння “бачити людей наскрізь” і завжди виходити з води сухими, самі ж представники цього сузір’я воліють залишатися для всіх загадкою.
Скорпіони добре відомі своїми лідерськими якостями. Вони йдуть напролом до своєї мети та в тих випадках, коли у багатьох опускаються руки, у Скорпіона відкривається друге дихання. Цілеспрямованість, завзятість, працьовитість і незалежність від чужої думки робить їх успішними кар’єристами, лідерами думок і прикладом для багатьох. Ще однією цікавою особливістю знака є терплячість та вміння тримати емоції під контролем (хоча самі по собі є досить емоційними). Скорпіон може зачаїтися, поставити все на паузу і просто чекати… Чекати слушної нагоди, щоб зробити ривок, який швидко приведе до поставленої мети. І нехай всередині нього вирує ураган емоцій, ви це ніколи не помітите.
Ви можете подумати, що Скорпіон – вельми дивний представник зодіакального кола. Але це далеко не так. Люди, що народилися під цим сузір’ям, мають особливу енергетику, яка, немов магніт, вабить до себе. Цей особливий шарм, уміння знаходити спільну мову з людьми та здатність привертати до себе захоплені погляди людей протилежної статі просто вражає. Але Скорпіон ретельно вибирає для себе партнера і друзів, і тут потрібно добряче постаратися, щоб завоювати його довіру. Представники цього знака Зодіаку дуже віддані тим, кого люблять (це стосується й особистих стосунків, і сім’ї, і друзів).

	Чоловік-Скорпіон: характеристика
Чарівність, якої хоч відбавляй, гострий розум, упевненість у собі, мужність і глибока емоційність – одні з найвираженіших якостей чоловіка-Скорпіона. Він упертий і буде домагатися свого незважаючи ні на що. І це стосується не тільки життєвих цілей, а й любовних стосунків. Чоловік-Скорпіон – це ще той пристрасний коханець. Він дуже відданий і готовий іти на будь-які жертви, щоб створити комфорт і затишок для людей, яких любить.
Чоловіки, народжені під цим сузір’ям, попри своє гаряче серце, багато рішень ухвалюють із холодною головою, через що можуть здатися справжніми негідниками та не найприємнішими людьми. Така їхня природа, з цим потрібно тільки змиритися і навчитися правильно приймати.

	Сумісність знаків зодіаку
В особистому житті Скорпіона особливе місце посідає пристрасть, секс і міцні стосунки. Йому важливий ментальний зв’язок із партнером, без цього не вийде побудувати міцні стосунки. Тому ідеальна сумісність у Скорпіона з Рибами, Раком і Козорогом. Також міцний союз можливий зі Скорпіонами.
Знайти спільну мову буде складно з Левами, Овнами та Водоліями.

	Кар’єра
Твердість характеру, цілеспрямованість і вміння брати на себе відповідальність зіграли велику роль у виборі професії. Скорпіони стають успішними лікарями, військовими, рятувальниками, політиками та навіть філософами.

	Хобі
Скорпіони дуже люблять полоскотати нерви та перевіряти себе на міцність, тому як хобі нерідко обирають екстремальні види спорту. Це їм допомагає виплеснути накопичений спектр емоцій і перезавантажитися. Іншим способом відволіктися від реальності та віднайти душевний спокій допомагає читання книжок, гра на музичних інструментах і різні види творчості.
Також не можна не згадати тягу Скорпіонів до всього містичного. Карти Таро та руни досить часто трапляються в будинках представників цього сузір’я.

	Слабкі сторони
До недоліків Скорпіона можна віднести ревнощі, схильність до крайнощів у поривах емоцій, самоїдство, мстивість і невміння прощати кривдників.
Однак, навчившись керувати своїми мінусами, їх можна перетворити на сильні сторони характеру, що дають змогу їм долати будь-які перешкоди на шляху до своїх цілей.

Ідеальних людей не існує, як і не існує ідеальних Скорпіонів. Так, вони дуже замкнуті, загадкові й часом навіть здаються дуже холодними людьми, але зумівши зрозуміти їхню природу і знайшовши спільну мову, більш відданої та душевної людини вам не знайти.

