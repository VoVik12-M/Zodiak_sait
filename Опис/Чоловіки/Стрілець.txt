Стрілець – останній вогняний знак із 12 зодіакальних сузір’їв. Він енергійний, має сильний лідерський характер, неймовірну харизму, допитливий і постійно перебуває в пошуках пригод. Люди, народжені під цим знаком Зодіаку, дуже люблять ризик і часто готові йти ва-банк, їхній девіз – все або нічого! Як же приборкати скажену енергетику Стрільця і як знайти з ним спільну мову? Зараз розповімо.

Вічний пошук свободи та натхнення: що потрібно знати про Стрільців
Дати народження: з 22 листопада по 21 грудня
Стихія: Вогонь
Планета-покровитель: Юпітер
Талісман знака: Підкова, саламандра, лук і стріли
Карта Таро: Помірність
Камінь: Топаз
Щасливі числа: 3, 7, 9
Цьому знаку Зодіаку притаманні постійне бажання вдосконалювати свої знання, навички та здатність пірнати з головою у сферу, що його цікавить. Завдяки своїй харизмі, товариськості та вмінню пристосовуватися до будь-яких ситуацій, Стрільці впевнено йдуть до своїх цілей, заводять нові знайомства і знаходять однодумців. Сидіти на місці, склавши руки, – це не про них. Але такий стрімкий ритм зростання і розвитку спостерігатиметься доти, доки представники цього сузір’я не втратять свій інтерес. Так, Стрільці дуже мінливі: у них так багато захоплень та інтересів, що зосередитися на чомусь певному надовго не виходить.
Їхня любов до подорожей, пригод і активного способу життя незрівнянна ні з чим. Ви не втримаєте Стрільця на одному місці, йому потрібен рух, він хоче пізнавати світ, отримувати нові знання і навички. Не намагайтеся придушити це прагнення й обмежити свободу, оскільки це може призвести до затяжної депресії.
Стрільці дуже прямолінійні, іноді навіть занадто. Їхня “жорстока правда” часто стає причиною виникнення непорозуміння, образи та негативної думки про людину. Просто приймайте їх такими, якими вони є, адже більш оптимістичних людей ви не знайдете.

	Чоловік-Стрілець: характеристика
Представники сильної половини, народжені під знаком Стрільця, дуже волелюбні й постійно жадають пригод. Вони оптимістичні, емоційні, мають прекрасне почуття гумору і дуже влюбливі (це ще ті Донжуани). Утримати такого чоловіка буде непросто, жінці доведеться постійно користуватися своїми чарами, жіночою мудрістю і навіть легкою хитрістю, щоб не набриднути партнеру. І ще, будьте готові до того, що обмежувати свободу чоловіка-Стрільця не можна, так само як і вдиратися в його особистий простір. Довіра, можливість почуватися легко і вільно – стануть базою для міцних стосунків.
Чоловік-Стрілець вірить у себе і свої сили. Пристрасть до життя, щедрість і вроджений оптимізм роблять його непереможним у багатьох життєвих ситуаціях і воістину унікальною, незабутньою особистістю.

	Сумісність знаків Зодіаку
Найміцніші стосунки складаються у двох Стрільців. Повна ідилія і гармонія в союзі!
Також підхожою парою будуть Леви та Овни. З Терезами, Близнюками та Водолієм складуться не менш легкі стосунки, але тут все залежатиме від сумісності темпераментів, оскільки у цих знаків світосприйняття трохи інше.
Риби та Діви – це однозначний дисконект. Їм Стрільців буде складно зрозуміти.

	Кар’єра
Стрільці можуть знайти себе в таких сферах:
    туризм;
    педагогіка;
    журналістика;
    право;
    маркетинг;
    спорт.

	Хобі
Люди, народжені під сузір’ям Стрільця, мають активну життєву позицію і часто не уявляють свого життя без екстремальних видів спорту, подорожей. Їх також захоплює читання художньої та освітньої літератури, вивчення іноземних мов (це їм дається на ура).

	Слабкі сторони
З недоліків можна відзначити такі:
1.Зайва прямолінійність. Так, ми про неї вже говорили, але така прямота нерідко стає проблемою під час вибудовування взаємин з оточуючими.
2.Непосидючість і часта зміна життєвих пріоритетів – вічна проблема. Коли Стрільці перегорають, вони можуть усе кинути та спрямувати всі зусилля на те, що на цю мить найбільше викликає у них інтерес.
3.Представники цього сузір’я ще ті провокатори. Вони не забувають своїх образ, можуть бути занадто різкими та грубими, а також ініціювати конфлікт.

Стрільці – це люди з яскравим характером, які прагнуть свободи та пригод. Їхній оптимізм, ентузіазм і потужна енергія нерідко стають ковтком натхнення і мотивації для людей. Стрільці з високо піднятою головою готові прийняти виклики долі та вийти переможцями з будь-яких ситуацій.