Пошук гармонії та балансу в усьому, ретельне зважування всіх “за” і “проти” перед ухваленням важливих рішень, постійні вагання і дивовижна здатність знаходити спільну мову абсолютно з усіма… Саме в цьому і полягає вся чарівність Терезів.

Баланс на чашах Терезів: секрет створення гармонії в житті
Дата народження: з 23 вересня по 22 жовтня
Стихія: повітря
Планета-покровитель: Венера
Талісман знака: трикутник (уособлення балансу і стабільності), ключ
Карта Таро: Справедливість
Камінь: смарагд, сапфір, аметист, турмалін, циркон, топаз, хризоліт
Щасливі числа: 6, 15, 24

На схильність Терезів у всьому шукати ту саму золоту середину впливає приналежність до повітряної стихії. Представникам цього знака Зодіаку завжди доводиться все класти на шальки терезів, як би банально це не звучало. Кожне рішення має бути ретельно виваженим, продуманим до дрібниць…. Можливо, хтось і здивується такому підходу до життя, але для Терезів це буденна справа, можна сказати, рутина, яка дає змогу ухвалювати правильні рішення і не керуватися виключно емоціями.
Терези не терплять безладу, хаосу, конфліктів. Вони дуже дипломатичні, доброзичливі, активні борці за справедливість і любителі докопатися до істини. А знаєте, чим найбільше приваблюють до себе Терези? Своїм тонким почуттям гумору, умінням слухати та чути, бути справжніми й говорити правду, якою б вона не була.
Також не можна випустити з уваги любов до прекрасного, особливе почуття стилю, уміння ненав’язливо фліртувати й випромінювати особливу сексуальну енергетику. Усім цим наділила Терези Венера – планета, що керує коханням, красою і грошима. Ох, і непростий же це знак Зодіаку….

	Чоловік-Терези: характеристика
Чоловік-Терези – в буквальному сенсі слова, мрія будь-якої жінки. Він розумний, приємний, начитаний, чарівний, одягнений стильно і завжди користується не дешевим парфумом. Словом, перше враження точно залишиться приємним.
Єдине, чого представник цього сузір’я дуже не любить – відверта і нічим не прикрита критика. У стосунках чоловіки-Терези завжди виступають за конструктивний діалог, вони не люблять сварок і прагнуть ідилії. Тож не дивно, що вони стають прекрасними та відданими сім’янинами.

	Сумісність знаків зодіаку
Ідеальна сумісність у коханні у Терезів із повітряними знаками: з Водолієм і Близнюками. Вони на підсвідомому рівні відчувають одне одного і розуміють з півслова.
Категорично не варто пробувати вибудовувати любовні стосунки з Рибами, Раками та Дівами. Абсолютно різні погляди на життя, розбіжність у думках і несхожість за темпераментом. Навіщо вам ці “пригоди”?

	Кар’єра
Тут у Терезів усе схоплено, оскільки їхня здатність до ретельного аналізу, зайвий трудоголізм, любов до саморозвитку і самопізнання відкривають можливості для реалізації в будь-якій сфері діяльності.
Нерідко люди, що народилися під цим сузір’ям, стають успішними керівниками, юристами, суддями. Але, як ми пам’ятаємо, Терезами керує планета Венера, тому найчастіше саме творчі професії стають вибором номер один. Мистецтво, фотографія, музика, акторська майстерність, танці, дизайн – у цих сферах якнайкраще зможуть проявити себе Терези.

	Хобі
Терези отримують задоволення від усього, що пов’язано з творчістю та мистецтвом. Вони є поціновувачами хорошої літератури й не проти прочитати буквально за один день черговий бестселер.
Деякі представники цього знака Зодіаку дуже люблять рукоділля, а хтось просто кайфує від активних занять спортом.

	Слабкі сторони
Якщо говорити про явні мінуси, то до них можна віднести часті сумніви в правильності тих чи інших дій, страх припуститися помилки, надмірну мрійливість і недовірливість.

Терези – унікальні й цікаві за своєю природою люди. З ними завжди приємно перебувати в одному оточенні, вони дуже відповідальні й доброзичливі, готові дати поради на всі випадки життя. Але ось тільки швидко знайти баланс у своєму особистому просторі їм, на жаль, не завжди вдається.
